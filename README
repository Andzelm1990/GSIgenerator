Przedstawiam projekt o nazwie GSI GENERATOR, z którego jestem niezmiernie dumny. Pomimo tego, że został napisany w czystej Javie, bez użycia dodatkowych bibliotek, strumieni czy optionali, stanowił on punkt wyjścia mojej przygody z programowaniem. Ten program oszczędził mi wiele godzin pracy.

Pracując w geodezji, napotkałem pewien problem związany z tworzeniem osnowy geodezyjnej wysokościowej. Konieczne było przeprowadzenie niwelacji między nowo zakładanymi a istniejącymi reperami. 
Często zdarzało się, że niektóre przewyższenia były nam już znane, na przykład odcinki między dwoma istniejącymi reperami lub zamknięcia w postaci okręgu czy kierunki powrotne. 
Niestety, bez dostępu do plików pomiarowych, musieliśmy ponownie mierzyć te odcinki, aby dostarczyć pliki GSI (format używany w instrumentach geodezyjnych Leica) do odpowiednich urzędów. 
Średnio odcinki miały długość około 3 kilometrów, a na pokonanie każdego z nich trzeba było poświęcić około 1,5 godziny. 
Wtedy wpadłem na pomysł stworzenia pliku Excel, w którym po wprowadzeniu odpowiednich danych otrzymałbym odpowiednie kolumny, z których mogłemby utworzyć plik GSI. 
Dzięki temu rozwiązaniu mogłem wygenerować plik GSI dla odcinka o długości 3-4 kilometrów w zaledwie 20 minut (chociaż wiele elementów musiałem wpisywać ręcznie). 
To właśnie wtedy zrodził się pomysł stworzenia prostego programu, który wykonywałby te czynności automatycznie. Zaczęłem zatem szukać sposobu i narzędzi do jego realizacji. 
Postanowiłem użyć Javy, ponieważ znalazłem świetny samouczek na YouTube.

Po ukończeniu kursu podstaw Javy, zdałem sobie sprawę, że posiadam wystarczającą wiedzę, by zrealizować ten projekt, i udało mi się to. 
Oczywiście zdaję sobie teraz sprawę, że korzystając na przykład ze strumieni, mogłem ulepszyć ten program, jednak obecnie skupiam się na rozwijaniu innych projektów, ponieważ już nie pracuję nad osnowami. 
Od momentu napisania tego programu oszczędziłem około 300-400 godzin pracy, a moim współpracownikom nadal służy on jako niezawodne narzędzie.
